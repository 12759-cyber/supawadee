<html>
    <head>
        <title>สถานที่ท่องเที่ยว</title>
        <meta http-equiv="content-Type" content="text/html; charset=UTF-8"/>
    </head>
    <body background=" ">
     <font face="TH kodchasal" size="6"
     <center><h2>บึงฉวากเฉลิมพระเกียรติ</h2></center></font>
     <center><p><img src="https://s359.kapook.com/pagebuilder/22524db4-33ab-4928-a57c-3cc0c4210191.jpg" align ="center"></p></center>
     <center><p><font face="TH kodchasal" size="4"> บึงฉวากเป็นบึงน้ำธรรมชาติ เนื้อที่ 2,700 ไร่ ตั้งอยู่ใน อำเภอเดิมบางนางบวช จังหวัดสุพรรณบุรี บึงฉวากได้รับการประกาศให้เป็นเขตคุ้มครองสัตว์ป่า 
       และเนื่องจากความหลากหลายทางสายพันธุ์ของสัตว์และพืชน้ำจึงได้รับการประกาศให้เป็นพื้นที่ชุ่มน้ำที่มีความสำคัญระดับชาติตามอนุสัญญาแรมซาร์ นักท่องเที่ยวสามารถนั่งพักผ่อนริมน้ำ ขี่จักรยานน้ำและขออนุญาตกางเต็นท์ได้สิ่งที่น่าสนใจรอบบึงฉวาก

1.สวนสัตว์บึงฉวาก สร้างขึ้นในวโรกาสที่ ในหลวงรัชกาลที่ 9 ครองราชย์ครบ 50 ปี มีสัตว์ป่าหลากหลายสายพันธุ์ไม่ว่าจะเป็นยีราฟ กวางดาว วัวแคระ อูฐ เนื้อทราย หมี และสิ่งที่นักท่องเที่ยวพลาดไม่ได้ในสวนสัตว์ คือ
-  กรงเสือและสิงโต
-  ศูนย์พัฒนาการจัดการสัตว์ป่าและกรงนกใหญ่
-  ศูนย์รวมพันธ์ไก่
-  เกาะกระต่าย 
-  จุดถ่ายภาพกับสัตว์
2.สถานแสดงพันธุ์สัตว์น้ำ แสดงพันธุ์สัตว์น้ำทั้งน้ำจืดและน้ำเค็ม สร้างขึ้นตั้งแต่ปี พ.ศ. 2539 และเปิดให้ประชาชนเข้าชมตั้งแค่ปี พ.ศ. 2541 สิ่งที่น่าสนใจภายในสถานแสดงพันธุ์สัตว์น้ำ ได้แก่
-  อาคารแสดงพันธุ์ปลาน้ำจืด (อาคาร 2) ภายในมีตู้ปลาน้ำจืดกว่า 30 ตู้ สิ่งที่โดดเด่นที่สุด คือ อุโมงค์ปลาน้ำจืดแห่งแรกของประเทศไทยที่มีความยาว 8.5 เมตร
-  อาคารแสดงพันธุ์ปลาน้ำเค็ม (อาคาร 3) ตื่นตากับการลงบันไดเลื่อนใต้อุโมงค์น้ำความยาว 75 เมตร ที่มีปลาน้ำเค็มมากมาย เช่น ปลากระเบน และเต่าทะเล ไฮไลท์ของที่นี่คือตู้เลี้ยงปลาฉลาม ที่มีฉลามเสือดาว ฉลามครีบดำ และฉลามเสือทรายขนาดใหญ่
-  บ่อจระเข้น้ำจืด เป็นจุดเลี้ยงจระเข้ไทยกว่า 100 ตัว มีความยาวตั้งแต่ 1.5-4 เมตร พร้อมด้วยส่วนแสดงโชว์คนเล่นกับจระเข้
3.อุทยานพืชผักพื้นบ้านเพื่อการยังชีพ อุทยานพืชผักพื้นบ้านอยู่ในความดูแลของกรมส่งเสริมการเกษตรเป็นสถานที่ที่นำพืชผักพื้นบ้านกว่า 500 ชนิดมาปลูกรวมไว้บนเกาะกลางบึงฉวากโดยจัดเป็นสวนสวยงาม ภายในมีโรงปลูกพืชระบบระเหยน้ำและมีการสาธิตการปลูกพืชในลักษณะไม่ใช้ดินตลอดจนการสาธิตการจัดสวนด้วยพืชผักพื้นบ้าน 
นอกจากนี้ยังมีจุดจำหน่ายพันธุ์พืชพื้นบ้านให้นำกลับไปปลูกอีกด้วย</font></p></center>
    </body>
</html>
